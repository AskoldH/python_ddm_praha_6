# Příklady k procvičení 1 (teorie [datové typy](../teorie/2_datove_typy.ipynb) a [print/input funkce](../teorie/3_print_input.ipynb))
Tyhle přiklady budeme řešit během kroužku ale můžete si je řešit i doma jakožto další procvičení. Některé budou jednoduché, jíné velmi složité. U každého se zkuste zamyslet, budete mít za úkol vyřešit jen úkoly, které budete moci zvládnout, vždy k nim budeme mít probranou teorii. 

Pokud čemukoli v zadání nebudete rozumět tak mi řekněte, rád vám zadání dovysvětlím. Pokud vám nepůjde něco vyřešit tak si zkuste znovu projít část teorie která by se toho mohla týkat nebo si problém co máte zkuste vyhledat na internetu, pokud ani pak nebudete tušit, ozvěte se. **Nejdůležitější je se nad každým úkolem/problémem pořádně zamyslet a zkusit ho vyřešit sám pomocí toho, co jsme probírali**.  

**Pokud neznáte vzorce pro některé z výpočtů, tak si je jednoduše vyhledejte na internetu.**

## 0
Vypište pomocí funkce `print()` slova "Ahoj světe!" (nebo anglicky "Hello world!").

## 1
Vypište pomocí funkce `print()` své jméno a věk na jeden řádek. Na druhý řádek vypište název školy, kde studujete.

## 2
Vytvořte si dvě celočíselné proměnné `cislo_1` a `cislo_2`, přidělte jim hodnoty `178` a `58`. Tyhle hodnoty sečtěte do další proměnné `soucet` a tuto proměnnou vypište pomocí funkce `print()` (zkuste si je i odečíst či vynásobit).

## 3
Načtěte si do proměnné text pomocí funkce `input()`, tento text by měl být nějaké jméno a proto následně pozdravte uživatele, tedy vypišete: "Ahoj *načtené jméno*!". 

## 4
Načtěte dvě celá čísla pomocí funkce `input()`. Následně vypište jejich součet a rozdíl.

## 5
Načtěte dvě desettinná čísla pomocí funkce `input()`. Následně vypište jejich součin a podíl (dělíme první načtené tím druhým).

## 6
Načtěte slovo a to vypište 5x.

## 7
Načtěte číslo, tohle číslo bude znázorňovat délku strany čtverce. Následně vypište obvod a obsah tohoto čtverce.

## 8
Načtěte dvě čísla, budou to strany obdelníku. Vypište obvod a obsah tohoto obdelníku.

## 9
Načtěte od uživatele číslo (může být i desetinné), tohle číslo bude poloměr kruhu. Vypište obvod a obsah tohoto kruhu (mějme π = pí = 3.14).

## 10
Načtěte číslo. Vypište druhou a třetí mocninu tohoto čísla.

## 11
Načtěte dvě čísla, tyto čísla budou odvěsty pravoúhlého trojúhelníku (typicky značené jako strana *a* a *b*). Vytiskněte délku přepony tohoto pravoúhlého trojúhelníku (typicky značenou jako strana *c*). Použijte Pythagorovu větu.

## 12
Načtěte číslo, tohle číslo bude délka hrany krychle. Spočítejte povrch a objem této krychle.

## 13
Načtěte text a vypište délku tohoto textu.

## 14
Vypište zbytek po dělení čísel 128 a 31.

## 15
Načtěte od uživatele tři desetinná čísla. Délku, šířku a výšku kvádru. Vytiskněte povrch a objem tohoto kvádru.
