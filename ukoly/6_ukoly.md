Tohle jsou doplňující úkoly navazující na veškerou zatím probranou teorii. Tedy netýkají se jen konkrétního teoretického souboru.

## 0

Načtěte od uživatele číslo, tohle číslo musí být v rozsahu 0 až 20, jinak uživateli vypište: "Špatné číslo, s tímto nepracuji.". Úkolem vašeho programu je vytisknout všechny jeho násobky až po (10\*načtené číslo), tedy např. pokud uživatel zadá 5 vytiskneme 5, 10, 15, ..., 50, pokud zadá 11, pak vytiskneme 11, 22, 33, ..., 110 a podobně pro všehcny jiná čísla. Pozn.: Můžou se hodit for cykly.

## 1

Načtěte od uživatele 5 čísel a vytiskněte jako výsledek nejmenší načtené číslo, největší načtené číslo a taky jejich průběr (tedy jejcih součet podělený jejich počtem). Rozšíření: Načtete od uživatele 10 čísel.

## 2

Načtete od uživatele text a zjistěte kolik obsahuje písmen 'a', 'e', 'm' a 'n'. Tyto počty také vypište jako výsledkek.

## 3

Nechte uživatele zadat rozsah, tedy dvě čísla. Následně sečtěte všechna čísla v tomto rozsahu a výsledek vypište.

## 4

Nechte uživatele zadat rok, tedy číslo, následně rozhodněte zda je tento rok přestupný či nikoli. (Podmínky přestupnosti jsou: pokud je rok dělitelný bezezbytku číslem 400 je přestupný, pokud je rok dělitelný číslem 4 bezezbytku ale ne číslem 100 bezezbytku, pak je přestupný). Tedy např. rok 1600 byl přestupný protože je dělitelný 400. Rok 2024 byl přestupný, protože byl dělitelný 4 ale ne 100. Rok 1900 nebyl přestupný, sice je dělitelný 4 ale taky 100, tedy není přestupný.

## 5

Naprogramujte hru Šibenice (Hráč vs. Počítač). Počítač si na začátku zvolí slovo z předem připraveného seznamu (pole/listu). Uživatel vidí slovo jen jako podtržítka (např. \_ \_ \_ \_ \_). Uživatel zadává po jednom písmenu, pokud ve slově je, podtržítka se nahradí daným písmenem. Pokud písmeno ve slově není, uživateli ubude jeden život (začněte 6 životy). Hra končí výhrou (uhodnutí slova) nebo prohrou (došly životy). V každém kroku vypisujte aktuální stav slova a zbývající počet životů.

## 6

Vytvořte aplikaci, která bude umožňovat přeložit soubor do Morseovy abecedy a naopak. Aplikace se nejdříve zeptá, zda chce uživatel překládat z textu do Morseovky, nebo z Morseovky do textu. Tedy např. pokud uživatel zadá slovo ahoj, program vypisuje: `.- .... --- .---` nebo pokud uživatel zadá `.... --- .-.. .-` program vypisuje: hola. Jednotlivá písmena Morseovky jsou od sebe oddělena mezerami a uživatel může zadat maximálně jedno slovo, tedy co řádek to slovo. Jak překládat z a do Morseovy abecedy najdete třeba [zde](https://cs.wikipedia.org/wiki/Morseova_abeceda).
