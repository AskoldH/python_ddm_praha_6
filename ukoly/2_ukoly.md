# Příklady k procvičení 2 (teorie [podmínky](../teorie/4_podmínky.ipynb)).

Tyhle přiklady budeme řešit během kroužku ale můžete si je řešit i doma jakožto další procvičení. Některé budou jednoduché, jíné velmi složité. U každého se zkuste zamyslet, budete mít za úkol vyřešit jen úkoly, které budete moci zvládnout, vždy k nim budeme mít probranou teorii. 

Pokud čemukoli v zadání nebudete rozumět tak mi řekněte, rád vám zadání dovysvětlím. Pokud vám nepůjde něco vyřešit tak si zkuste znovu projít část teorie která by se toho mohla týkat nebo si problém co máte zkuste vyhledat na internetu, pokud ani pak nebudete tušit, ozvěte se. **Nejdůležitější je se nad každým úkolem/problémem pořádně zamyslet a zkusit ho vyřešit sám pomocí toho, co jsme probírali**.  

**Pokud neznáte vzorce pro některé z výpočtů, tak si je jednoduše vyhledejte na internetu.**

## 0
Načtěte od uživatele 2 čísla a vypiště to větší z nich.

## 1
Načtěte od uživatele číslo a rozhodněte zda je záporné (menší než nula), kladné (větší nez nula) nebo nula. Vypište
tuto informaci uživateli. (ROZŠÍŘENÍ: Načtěte od uživatele desetinné číslo.) 

## 2
Načtěte od uživatele slovo a zjistěte jestli to je 'heslo' (heslo je slovo "Franta"), pokud je, tak vytiskněte "Uhodnul jsi heslo!", pokud ne tak vytiskněte "Špatné heslo!".

## 3
Jsi šéf klubu a pouštíš do něk pouze lidi starší 18 let (včetně 18 let). Načtěte od uživatele jeho věk (tedy číslo) a pokud je větší nebo rovno 18 vypiš "Vítej v klubu!", pokud je mladší 18 let vypiš "Přijď znova za pár let, až ti bude 18.". (ROZŠÍŘENÍ: Vypište uživateli informaci o tom, za kolik let má přijít znova.)

## 4
Načtěte dvě čísla od uživatele, vydělte větší číslo tím menším. Nař. zadané jsou 3, 6, vytisknu `2` tedy 6/3.

## 5
Načtěte od uživatele 2 slova a vypište nejdelší z nich (funkce `len()`). Např. zadané jsou Pepa a Radek, vypíšu "Načtené slovo Radek je nejdelší zadané slovo!" protože Radek je z nich nejdelší slovo.

## 6
Načtěte od uživatele 3 čísla a vypište nemenší z nich.

## 7
Načtěte od uživatele číslo a vypište, zda je liché (končící na 1, 3, 5, 7, 9) či sudé (končící na 0, 2, 4, 6, 8).

## 8
Načtěte od uživatele aktuální čas (číslo zaokrouhlené na hodiny, např. 5 = 5 hodin ráno). Uživatele podle tohoto čísla přivítejte a to tak, že pokud je čas v rozmezí 5-9 napište "Dobré ráno!", v rozmezí 9-12 "Dobré dopoledne!", ve dvanáct "Dobré poledne!", dále v rozmezí 12-18 "Dobré odpoledne!", v rozmezí 18-21 "Dobrý večer!" a jinak (v rozmezí 21-5) "Dobrou noc!".

## 9
Načtěte od uživatele číslo, podud je menší než 10 a zároveň větší nebo rovno 3 tak vypište "Číslo je v intervalu <3; 10).", pokud není tak vypište "Číslo není v intervalu.".