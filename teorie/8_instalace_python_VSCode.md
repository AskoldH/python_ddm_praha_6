# V čem psát Python?
V tomhle souboru se nedozvíte nic moc o Pythonu, ale spíš jakýmy způsoby můžeme psát a tudíž vytvářet programy. Každý program musí být někým a v něčem napsán. Zatím jsme pracovali s Pythonem ve webovémprostředí, ve webové aplikaci *Online Python*, pojďme to změnit. Počítačové programy ve kterých kód programu většinou píšeme se nazývají buďto textové editory nebo (pokročilejší) vývojová prostředí (tzv. IDEčka -> IDE = integrated development environment).

Textový editor je v zásadě jednoduchý program pro základní editaci textu, nenabízí mnoho funkcí (doplňování kódu, zvýrazňování kódu atd.), za to je ale nenáročný na výkon počítače řádky kódu napsané v něm budou fungovat úplně stejně jako když ho napíšeme v pokročilejším vývojovém prostředí. Textový editor jste už určitě viděli, operační systémy mají své vlastní defaultní textové editory (Windows -> Poznámkový blok, Fedora -> gedit, ...).

Pro psaní složitějších programů ale budeme chtít spíš využívat nějaké vývojové prostředí, které nám pomůže svými funkcemi, které jsou vytvořeny přímo pro zpříjemnění a zefektinění práce programátora.

Pro programování v Pythonu je nejspíš nejpopulárnější IDE PyCharm, který je velice schopný, obsahuje nespočet užitečných funkcí, zárověň je ale náročný na výkon počítače a mohl by se zdát až moc nabytí funkcemi (některé z nich nepochybně nikdy nepoužijete).

 ![Ukázka Pycharm](/obrazky/pycharm.png)

My budeme na kroužku používat VS Code, ten leží někde mezi těmito dvěma světy, je celkem jednoduchý a úsporný na výkon počítače. Nicméně má i dostatek funkcí díky rozšířením, které si můžete stáhout. VS Code používají programátoři studenti i profesionálové. Mužeme v něm psát nejen kód v Pythonu, ale i pro ostatní programovací jazyky. Pro všechny tyhle vlastnosti je VS Code dobrou volbou pro programování všeho možného. Nebojte se ale testovat ostatní způsoby jak psát Python, možná PyCharm, Atom, ...
![Ukázka VSCode](/obrazky/vscode.png)

Proto abychom mohli používat Python ve VS Code si musíme samozřejmě oba tyhle softwary stáhnout a nainstalovat, nejspíš nejjednoduší je si je stáhnout z Microsoft Storu (pokud jste na Windows, což my v kroužku jsme). Stačí vyhledat a nainstalovat **Visual Studio Code** a **Python**, Python má několik dostupných verzí, každá se snaží něco vylepšit. My budem používat verzi 3.10 ale je víceméně jedno jakou verzi (z verzí *3.něco*) budeme používat (pro naše potřeby). Ve VS Code si pak ještě nainstalujeme rozšíření (extention) s názvem Python (právě pro zvýrazňování a spouštění Python programů). Tímto bychom měli mít nastavené naše prostředí pro psaní Pythonu, zkuste ostestovat zda vše funguje pomocí *Hello World* Python programu!